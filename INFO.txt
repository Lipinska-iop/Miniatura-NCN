I.Pobieranie prób

Małże pobierane były w okresie jesienno-zimowym, w gradiencie geograficznym i środowiskowym (stanowiska nizinne i wyżynne):
	(1) północ Europy (Norwegia i Szwecja: 150 osobników z 6 stanowisk),
	(2) Europa Środkowa (Polska: 129 osobników z 5 stanowisk), oraz
	(3) na południu Europy (Portugalia: 74 osobniki z 4 stanowisk).
Małże zbierano ręcznie, na stanowiskach wskazanych przez lokalnych ekspertów. Na każdym stanowisku notowano aktualną temperaturę wody oraz temperaturę powietrza.



II. Wyznaczanie temperatury punktu przechłodzenia płynów ustrojowych oraz stężenia glikogenu w tkankach

Dla każdego osobnika wykonywano oznaczenie temperatury punktu przechłodzenia płynów ustrojowych (Super Cooling Point) zgodnie
z powszechnie przyjętą metodyką (Salt, 1961).

	PROTOKÓŁ PRAC LABORATORYJNYCH

	1. Lista niezbędnych materiałów:
	- pusta zamrażarka o pojemności ok. 10L
	- zamrażarka do przechowywania zamrożonych małży po eksperymencie, pojemność taka, aby pomieścić wszystkie tuszki, temperatura -20°C
	- sondy pomiarowe i miernik (termopara)
	- baterie do miernika 
	- woreczki strunowe o wymiarach 10x10cm w liczbie odpowiadającej liczbie analizowanych osobników
	- pisak olejowy do opisywania małży 
	- foliopis do woreczków strunowych 
	- scyzoryk lub inny otwieracz do małży 
	- skalpel do wycinania tuszek
	- ręczniki papierowe
	- rękawiczki jednorazowe
	- notes, długopis 
	- linijka
	- biały podkład np. folia do robienia zdjęć
	- Glycogen Assay Kit (Sigma Aldrich)
 
	2. Metodyka
		2.1.Etap mrożenia
			2.1.1.	Osuszanie.
				Wyjmujemy z wody małże. Każdego osobnika osuszamy ręcznikami papierowymi z obu stron i układamy w kuwecie
			2.1.2.	Znakowanie
				Każdy małż otrzymuje indywidualny kod: litera i liczba, które odpowiadają kodom stanowisk z których zostały pobrane (np. lokalizacja A, kody: A1, A2,..., A20).
				Oznaczenia nanosimy na obu stronach małża.
			2.1.3.	 Mrożenie START
				- Przytwierdzamy sondy do miernika i włączamy miernik 
				- Umieszczamy sondy w małżach w mięśniu zwieraczu, za syfonem
				- Sondy umieszczamy zgodnie z kolejnością numeracji: sonda 1 do małża 1, sonda 2 do małża 2 itd.
				- Małże z sondami wkładamy do zamrażarki ogrzanej do temperatury min. 5°C
				- Włączamy zamrażarkę i zapis na mierniku
				- Kontrolujemy temperaturę co jakiś czas. W tym czasie opisujemy woreczki strunowe, po dwa woreczki na małża – jeden na tuszkę, drugi na muszlę. Kody te same co na małżach.
			2.1.4.	 Mrożenie STOP
				- procedurę mrożenia przerywamy po osiagnięciu temperatury -20°C
				- Zatrzymujemy zapis, otwieramy zamrażarkę
				- zamrożone tuszki pakujemy do przygotowanych wcześniej woreczków i zachowujemy do dalszych analiz (oznaczenie glikogenu). Zamrożone tuszki powinny być przechowywane w temperaturze -20°C
				- Muszle przed spakowaniem mierzymy (długość muszli, wiek) i fotografujemy. Układamy obie połówki i linijkę na białym tle, tak jak na przykładzie poniżej i robimy zdjęcie. Zdjęcia posłużą do analizy kształtu muszli metoda EFD (Elliptical Fourier Descriptors) 
				- Kopię zapasową zdjęć przesyłamy na Dysk Google 
			2.2. Oznaczenie stężenia glikogenu w tkankach
				- oznaczenie wykonujemy zgodnie z metodyką producenta (Sigma Aldrich, https://www.sigmaaldrich.com/deepweb/assets/sigmaaldrich/product/documents/286/817/mak465pis-mk.pdf)
	

	Literatura:
		Salt, 1961. Principles of insect cold hardiness. Annu. Rev. Entomol. 6: 55–74


III. Analiza kształtu muszli metoda EFD

Analizę kształtu muszli metodą EFD przeprowadzamy za pomocą programu SHAPE, zgodnie z metodyką opisaną w Iwata (2002).


	Literatura:
		Iwata, 2002. SHAPE: A computer program package for quantitative evaluation of biological shapes based on elliptic Fourier descriptors. Journal of Heredity 93: 384-385